---
title: Over
description: Wat is Techwerkers? Maak kennis met de nieuwe arbeidersbeweging in Nederland.
date: 2025-08-15T00:00:00.000Z
lastmod: 2025-08-15T00:00:00.000Z
showDate: true
showDateUpdated: true
sharingLinks: false
---

Techwerkers is een gemeenschap van techwerkers die zich inzetten voor zelf-organisatie op de werkvloer om de macht van de arbeiders in Nederland terug te winnen. De groep, opgericht in 2024, is een lokale afdeling van de [Techwerkerscoalitie](https://techworkerscoalition.org/), die actief is sinds 2017.

<span class="flex justify-center uppercase font-mono">
{{< button href="join" >}}
Doe mee
{{</button >}}
</span>

## Wat kun je doen met Techwerkers?

Bij Techwerkers kun je jouw gemeenschap vinden, je kennis over tech en arbeidsrechten vergroten, en de vaardigheden ontwikkelen om je te organiseren en de macht op de werkvloer terug te winnen.

### Gemeenschap

Ben je het zat om altijd alles alleen te moeten doen? Herkenbaar. Je verdient een gemeenschap van mensen die je steunen. Of het nu op kantoor of op straat is, alleen samen met collega's kun je echte verandering teweegbrengen en winnen.

### Kennis en vaardigheden

Dingen veranderen steeds sneller, vooral met tech. Wat zijn je rechten? Waar kun je ondersteuning krijgen? Techwerkers biedt zowel achtergrondinformatie als praktische steun voor techwerkers. Kom naar info-sessies en trainingen over onderwerpen die je interessant vindt, en deel je eigen kennis met andere techwerkers.

_**Vrijwaring:** Techwerkers zijn geen juristen. Dat gezegd hebbende, sommige juridische nerds binnen de coalitie volgen de laatste ontwikkelingen in het arbeidsrecht nauwgezet (of weten wie ze moeten bellen als het daar op aankomt)._

### Kracht van de arbeider

Weet je wie er in je ondernemingsraad zit? (Heeft je werkplek Ã¼berhaupt een ondernemingsraad??) Techwerkers kan je helpen om meer gedaan te krijgen via je ondernemingsraad. Of je zou een [arbeidersraad](https://en-m-wikipedia-org.translate.goog/wiki/Workers'_council?_x_tr_sl=en&_x_tr_tl=nl) kunnen oprichten, als dat meer jouw ding is? Kom samen met andere techwerkers om de veranderingen op de werkvloer te krijgen die jij wilt.

## Veelgestelde vragen

### Ben ik een techwerker?

Als je dit leest, dan is de kans groot dat je inderdaad een techwerker bent! Eenieder die bij een techbedrijf werkt, of in een andere techgerelateerde functie, is een techwerker.

Bedien je bijvoorbeeld een digibord in de klas? Rijd je ritten voor Uber, of bezorg je maaltijden met de Thuisbezorgd-app? Serveer je koffie of maak je schoon op het kantoor van ASML? Bouw je websites, software, of doe je design, product- of IT-ondersteuning? Gefeliciteerd, je bent een techwerker.

Het maakt Techwerkers niet uit wat jouw formele arbeidsstatus is. Ben je momenteel werkloos en vrij van loondienst? Je bent sowieso nog altijd hartelijk welkom om mee te doen.

### Zijn jullie een vakbond?

Nee. Je hebt misschien wel eens gehoord van grote vakbonden in Nederland, zoals de FNV of het CNV. Misschien ben je zelfs lid? Prima. Techwerkers is anders. Het is geen vakbond. In plaats daarvan is het een netwerk van mensen in tech die elkaar direct ondersteunen bij het organiseren op hun werk.

## Doe mee

Ben je het zat om altijd maar alleen te zijn? Te weinig waardering te krijgen voor je werk? Doe mee met de beweging! Kom gedag zeggen bij een van de [aankomende activiteiten](/nl/events), of sluit je direct aan.

<span class="flex justify-center uppercase font-mono">
{{< button href="join" >}}
Doe mee
{{</ button >}}
</span>
