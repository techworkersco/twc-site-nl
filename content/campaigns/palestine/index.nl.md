---
title: "Techwerkers voor Palestina"
date: "2025-03-23"
lastmod: "2025-03-23"
showDateUpdated: true
showSummary: true
summary: "Techwerkers in Nederland zetten zich in voor de bevrijding van Palestina."
description: "Techwerkers in Nederland zetten zich in voor de bevrijding van Palestina."
layout: "campaign"
campaign: "palestine"
feature: "feature-palestine.jpg"
featureAlt: "Een laptop op een tafel met daarnaast een bord met stukken watermeloen"
---

Palestijnse vakbonden hebben alle werkenden van over de hele wereld opgeroepen om zich aan te sluiten bij de Palestijnse strijd voor bevrijding. Werk je in een tech-rol, of bij een techbedrijf? En wil jij ook in actie komen om de bevrijding van Palestina te steunen? Je bent niet alleen!

<span class="flex justify-center uppercase font-mono">
{{< button href="join" >}}
Doe mee
{{</button >}}
</span>

## Wat kun je doen als techwerker?

Als techwerker kun je verschillende dingen doen om de strijd voor de bevrijding van Palestina te steunen:

- **Onderneem individuele actie.** Blijf op het werk, met vrienden en familie, en online over Palestina praten. Boycot producten en diensten van bedrijven die de bezetting steunen. Onderneem directe actie. Weiger dingen te doen of te bouwen die de rechten en vrijheden van mensen in Palestina ondermijnen.
- **[Organiseer je werkplek](/resources/organize/).** Als techwerker ben je het sterkst als je je samen met je collega’s op je werkplek organiseert. Kun je wel wat hulp gebruiken? [Techwerkerscoalitie helpt graag!](/join)
- **Word actief in bestaande bewegingen of campagnes.** Bekijk de [bestaande-initiatieven](#bestaande-initiativen) voor een overzicht van enkele bewegingen in en buiten Nederland waar je aan kunt deelnemen.

Heb je zelf nog een ander idee? Wil je met samenwerken om het te realiseren? Neem contact op!

## Waarom is tech belangrijk?

De Israëlische bezetting van Palestina heeft technologie nodig, op tenminste twee manieren:

- **Operationeel:** De bezetting gebruikt technologie voor zowel misdaden tegen de menselijkheid als alledaags functioneren. Dit omvat bijvoorbeeld technologie die direct wordt gebruikt bij het uitvoeren van genocide en apartheid, zoals de cloud computing-infrastructuur die Google en Amazon leveren aan het Israëlische leger als onderdeel van [Project Nimbus](https://www.wired.com/story/amazon-google-project-nimbus-israel-idf/), of [gezichtsherkenningstools](https://theintercept.com/2024/04/05/google-photos-israel-gaza-facial-recognition/) die worden gebruikt om Palestijnen te bespioneren en vervolgens te vermoorden. Het omvat ook alledaagse technologie, van [persoonlijke elektronica](https://web.archive.org/web/20240907101433/https://www.jpost.com/Business/Apples-history-and-development-in-Israel-392387) tot [platforms om accommodatie te boeken in bezet Palestijns land](https://www.hrw.org/report/2018/11/20/bed-and-breakfast-stolen-land/tourist-rental-listings-west-bank-settlements).
- **Export:** Technologie levert een enorme bijdrage aan de Israëlische economie — en dus aan haar potentiële overleving. In 2023 [maakte technologie 53% uit van de Israëlische export](https://web.archive.org/web/20250121081942/https://innovationisrael.org.il/en/report/part1-situation-report-israeli-high-tech-in-2024/) (73,5 miljard VS-dollar).

Op deze manieren is de bezetting ‘Israël’ afhankelijk van tech. Als techwerker kun jij er samen met je collega’s voor zorgen dat jouw werkplek:

- **Geen goederen of diensten levert aan Israël.** Hoe minder bedrijven goederen of diensten leveren aan de bezetting en de daar gevestigde bedrijven, hoe meer de bezetting—tenminste op korte termijn—zal worden belemmerd in het uitvoeren van diens operaties.
- **Geen goederen of diensten afneemt van Israël.** Hoe meer organisaties Israëlische technologie vermijden, hoe meer het de export schaadt.

Israël heeft op dit moment al te maken met een [_braindrain_](https://www.timesofisrael.com/nobel-and-israel-prize-laureate-we-wont-have-a-state-if-brain-drain-continues/) en verandert in een [instortland (#ShutDownNation)](https://bdsmovement.net/shutdownnation). Elk beetje extra druk helpt.

## Hoe staan techwerkers sterk?

Je denkt misschien: 'Wie ben ik nou? Wat kan ik doen? Ik beslis toch niet met welke klanten of leveranciers mijn bedrijf werkt ...' En daar heb je mogelijk gelijk in! Maar je hebt mogelijkheden..

Als eerste is een [aantal dingen die je gewoon in je eentje kunt doen](#what-can-you-do-as-a-tech-worker), nu al.

Daarnaast sta je als techwerker het sterkst, wanneer je je krachten bundelt met je collega’s. Hoezo? Dat is omdat werkgevers jullie werk nodig hebben. Bedrijven maken geen winst zonder het werk dat jij en je collega’s doen. Bazen, managers en aandeelhouders produceren zelf namelijk niks. _Werkenden_ doen dat. _Jij en je collega's_ doen dat. Eigenaars en investeerders incasseren alleen maar het grootste deel de waarde die jij en je collega’s met jullie werk creëren. Hierin ligt de potentiële macht van de techwerker.

Als jullie ongeorganiseerd blijft, dan ben je kwetsbaar. De baas zal proberen jullie tegen elkaar uit te spelen. En dan sta je er helemaal alleen voor, kun je niks eisen, en ben je allemaal slechter af. Laat dat niet gebeuren!

Als jij en een meerderheid van je collega's in plaats daarvan samen organiseren, ben je enorm sterk. Dan heb je samen de macht om te bepalen wat er op jouw werkplek gebeurt—omdat jullie in het uiterste geval namelijk de boel plat kunnen leggen, als je niet krijgt wat je eist.

Als je georganiseerd bent, dan kun je bijvoorbeeld meer loon eisen, of flexibele werktijden. En je kunt weigeren om bepaald werk te doen, of weigeren om met klanten of leveranciers te werken die banden hebben met de Israëlische bezetting van Palestina.

Hier ligt de macht van techwerkers.

## Bestaande initiatieven

Hier is een overzicht van een aantal bestaande initiativen die werk doen om de bevrijding van Palestina te ondersteunen, zowel in Nederland als wereldwijd.

| Organisatie                                                                     | Focus                                                                                                                                                                                                                |
| ------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------- |
| [BDS Nederland](https://bdsnederland.nl/)                                       | Stichting in Nederland die zich inzet voor het beëindigen van de bezetting van Palestina, erkenning van de rechten van Palestijnen en het respecteren van het recht van Palestijnen om terug te keren naar hun land. |
| [Nederlands Palestina Komitee](https://palestina-komitee.nl/)                   | Actiegroep die streeft naar versterking van de solidariteit met de Palestijnen.                                                                                                                                      |
| [No Azure for Apartheid](https://noazureforapartheid.com/)                      | Door werknemers geleide beweging bij Microsoft om te eisen dat het bedrijf zijn medeplichtigheid aan Israëlische apartheid en genocide beëindigt.                                                                    |
| [No Tech for Apartheid](https://www.notechforapartheid.com/)                    | Campagne onder leiding van werknemers van Google en Amazon die zich organiseren tegen het $1B Project Nimbus cloud computing contract van de bedrijven met de Israëlische regering en het leger.                     |
| [Palestine Action](https://www.palestineaction.org/)                            | Directe actie tegen de wapenhandel van Israël.                                                                                                                                                                       |
| [Tech Divestment Network](https://www.techdivestment.network/)                  | Door werknemers geleid netwerk van organisaties die pleiten voor desinvestering uit het militair-industriële complex in en rond de tech-industrie.                                                                   |
| [Tech for Palestine](https://techforpalestine.org/)                             | Coalitie van duizenden oprichters, ingenieurs, productmarketeers, investeerders en andere professionals die zich inzetten voor de Palestijnse bevrijding.                                                            |
| [Vakbond solidair met Palestina](https://linktr.ee/vakbondsolidairmetpalestina) | Vakbondsleden, onder andere van de FNV, die oproepen tot solidariteit met Palestina en de Palestijnse bevolking.                                                                                                     |

## Hulpmiddelen

Hier enkele bronnen met ideeën en informatie die je zouden kunnen helpen om de bevrijding van Palestina te ondersteunen.
