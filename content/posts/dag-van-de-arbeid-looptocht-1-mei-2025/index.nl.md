---
title: Dag van de arbeid-parade - 1 Mei 2025
description: Techwerkers zijn persoonlijk aanwezig bij de Dag van de Arbeid-parade in Amsterdam
author: Ben
date: 2025-05-08T12:00:00+02:00
tags: []
feature: whatsapp-image-2025-05-01-at-15.45.02.jpeg
featureAlt: Techwerkers staan op een grasveld op het Museumplein in Amsterdam en tonen vlaggen van Tech Werkers.
---
1 mei is geen officiële feestdag in Nederland. Toch weerhield dat een aantal techwerkers er niet van om naar de [Dag van de Arbeid-manifestatie](https://www.fnv.nl/acties/dag-van-de-arbeid) van de FNV in Amsterdam te komen. Het evenement begon om 13.00 uur op het Museumplein, waar vlaggen wapperden en techwerkers aanwezig waren om hun steun voor de georganiseerde arbeid te tonen. Een stoet van zo'n 9000 mensen vertrok om 14.00 uur van het Museumplein naar het Martin Luther Kingpark, waar ze om 16.00 uur aankwam. De FNV had nog extra festiviteiten georganiseerd waar techwerkers aan deelnamen.

Dit was een mooie gelegenheid om elkaar te ontmoeten. Voor een aantal techwerkers was ook het de eerste keer dat ze elkaar in levende lijve zagen, na bijna een jaar lang tweewekelijks online te hebben samengewerkt. Ja, techwerkers zijn inderdaad mensen van vlees en bloed!

Het Techwerkers-team was goed voorbereid --- met op maat gemaakte vlaggen, een zelfgemaakt spandoek, stickers en flyers om de [Techwerkers for Palestine-campagne](https://techwerkers.nl/en/campaigns/palestine/) te promoten. 

Het spandoek vroeg mensen wat ze wilden veranderen op de werkvloer. 'Geen werk meer!', riep iemand die voorbijliep --- een volkomen terechte reactie als het om loonarbeid gaat. Bovenal was de vraag heel handig om gesprekken aan te knopen met andere techwerkers. Sommige gesprekken gingen over wat men niet alleen op het werk, maar ook in de techindustrie in bredere zin zou willen veranderen. Het werd duidelijk dat er nog veel te doen is. Heel veel techwerkers hebben behoefte aan betrouwbare informatie, training en vooral ook praktische steun van anderen in de techgemeenschap. Alleen zo kunnen mensen in deze sector (ben jij dat?) zich écht op hun werkplek organiseren en de macht teruggrijpen.

![Techwerkers in gesprek met een spandoek in de achtergrond](img_0369.jpg)

Voor de volgende keer ook not wat praktische tips:

* Neem water mee. Als je 3 uur in de Amsterdamse zon loopt moet je echt blijven drinken.
* Draag zonnebrandcrème, ook al is het nog geen zomer.
* Begin gesprekken, stel vragen, wees open, wees nieuwsgierig, ga op in het moment, zet door.

Laten we volgend jaar het aantal aanwezige techwerkers verdubbelen!
